---
title: "Vahvin reserviläinen 2023 kisa-analyysi"
author: "Petteri Mäntymaa"
format: html
editor: visual
---

Näissä muistiinpanoissa kurkistan Vahvin reserviläinen 2023 -kilpailun tuloksiin peilaten niitä henkilökohtaisiin kokemuksiini kilpailijana.

### Taustaa

Vahvin reserviläinen SM-kilpailut järjestettiin lauantaina 2023-08-19 Ylihärmässä neljättä kertaa. Itse osallistuin kilpailuun ensimmäisen kerran 2022 ja vein tuolloin keskisarjan (miehet, alle 100 kg) mestaruuden täpärästi yhden pisteen erolla.

Katsotaan kuinka tällä kertaa kävi.

### Kilpailu

Vahvin reserviläinen -kilpailu putoaa nk. vahvinlajien lokeroon. Esimerkkejä voimainkoitoksista löytyy yhtä kaukaa historiasta kuin muistakin urheilulajeista. Milon Krotonilaisen voimainkoitoksia on tallennettu 600-l. eaa -- samalta aikakaudelta kuin ensimmäiset Olympian kisat. Kristinuskon leviämisen yhteydessä merkintöjä vahvinlajien esimuodoista, varsinkin kivennostosta on tallennentunut Irlannista, Skotlannista, Espanjasta ja erityisesti Islannista.

Nykymuodossaan vahvinlajeille tyypillisiä muotoja ovat painavien asioiden nostamisen lisäksi ajoneuvojen/kelkkojen vedot köydellä, taakkojen kantaminen ja erilaiset pidot. Perinteiset vahvinlajit koettelevat etenkin maksimivoimaa, mutta myös kestävyyttä ja jopa nopeutta ja ketteryyttä, ja toistaalta henkistä sitkeyttä.

Vahvimman reserviläisen lajit ovat suunniteltu erityisesti sotilaan suorituskyvyn näkökulmasta. Kohtuullisen maksimivoiman lisäksi anaerobinen kynnys ylitetään ja osassa lajeista toimitaan jopa maksimaalisen kestävyyden sykealueilla vaatien hyvää maitohapon sietokykyä.

Lajikuvaukset: 1) Sotilasajoneuvon veto Kilpailija vetää sotilasajoneuvoa köydellä 20m matkan mahdollisimman nopeasti. Kilpailupaikalla on vetoloossi ja maastokuorma-auto sekä maastohenkilöauto. Miehet maastokuorma-auto 5500kg ja naiset maastohenkilöauto 1800kg. 2) Tykin lavetin nosto Maastaveto tykin lavettiin kiinnitetyillä tangoilla, jossa kahvat ovat tykin putkien suuntaisesti. Kilpailutuloksen ratkaisee samalla kuormalla tehtyjen yhtäjaksoisten toistojen määrä minuutissa. Miesten tykki \[105H61\] kevytsarja 140kg, keskisarja 160kg ja raskassarja 180kg. Naisten tykki \[76K02 SKP\] kevytsarja 100kg, keskisarja 110kg ja raskassarja 120kg. Tykin lavettien painot säädetään lisäpainojen avulla mainittuihin painoihin. 3) Taistelijan pyörä Kilpailija kantaa käsissään vesitäytteisiä sotilaskanistereita kehän muodossa. Kilpailupaikalla on teräsrakenteinen pyörä, johon on kiinnitetty kaksi tai neljä sotilasmallista teräskanisteria. Miehet kantavat kahta paria ja naiset yhtä paria vesitäytteisiä sotilaskanistereita. Miehillä kannettava massa on 100kg ja naisilla 50kg. Kilpailutuloksen ratkaisee yhtäjaksoisesti pisimmälle kannettu taakka. Yksikierros kehässä on 20 metriä.
